368 FRID. AUG. WOLFII

quis dignus praemio sit, publice secus judicandum, quam privatim
in communi vita solet. Si quis enim Civitati sua opera utilitatem
vel salutem attulit, sit ille ignobilis, sit cetera vitiosus, tamen pu-
blice ipsi honor et remuneratio debetur. Facto hominis merces
redditur, non vitae, non moribus. Praeterea per se injustum est,
propter malos quosdam aut indignos, quibuscum judicio experiri
licet, praemia omnibus auferre, et iis quoque, quos omni ex parte
dignissimos esse nemo negarit. Tales autem inter eOS, qui immu-
nitate a Leptine fraudantur, plures sunt, seu olim de Republ. prae-
clare meriti, seu etlam nunc merentes. Nam quod nonnulli ex nu-
mero illorum jam non vivunt, nihil id nostram fidem mutare potest.
Vivunt eorum liberi aut posteri, quibus quae a nobis injuria imponi-
tur, ea non ad hos minus, quam ad ipsos parentes, pervenire pu-
tanda est. Ita ista lege injuria afficiuntur viri summa gloria meri-
torum clari,a quibus restitutum et auctum insigniter hoc imperium
est: in his Conon, haud minor ipso Themistocle, et Chabrias, tot
tropaeorum de hostibus nostris auctor, dux felicissimus, et alienae
vitae in periculis providus, idem suae prodigus gloriose. Tum
etiam non desunt, quibus nuper demum immunitas coepit fructuosa
fieri, quando donum, patribus olim honoris ergo datum, sorte mu-
tata, ad vitam tolerandam factum est necessarium. Denique est,
qui vivit adhuc, et prope videt ea, quae agimus, Leuco, Bospori
rex, cujus in Rempubl. nostram maxima merita exstant et augentur
in dies. Quid, si ille, quum fractam a nobis fidem audierit, ipse
suam quoque liberam putabit? Quid, si immunitatem, si alia, quo-
rum usus nobis necessarius est, revocabit '3³’

“ Populus hujus doni tribuendi jus sibi interdicere nullo pacto
potest, nisi forte simul alia omnia, quorum potestatem habet, sibi
erepta vult. Nam per eandem speciem, qua Leptines ad illud
utitur, nulla Reipubl. pars est, quae non Populo prima quaque die
eripi possit cnm summo detrimento libe1·tatis.’'

“ Nihil efficitur exemplis aliarum Civitatum, nedum talium, qua-
rum instituta a libertate abhorrent. Nec plus valet ipsorum majo-
rum nostrorum consuetudo. Nam quum eos satis constet adversus
suorum merita non ingratos fuisse, si alia, ac nos, si etiam minora
dederunt, fecerunt illi ex ea, quae tum erat, institutorum et morum
ratione; neque omnino verum est, nihil illos nisi parva dedisse.
Unum eorum hoc est dignum imitatione nostra, quod honorem
nullum revocarunt, quem semel dederant.''

“ Quod Leptines praemium immunitatis tenue dicit esse, vere
dicit. Perexiguum quiddam est immunitas; sed propter hanc
ipsam caussam revocanda non est. Praeterea quod obvertit, ee-
tera praemia a se relinqui, unum tolli: primum nihil id juvat eos,
qui forte hoc uno affecti sunt. Deinde nou minus laborabit fides

