366 FRI'D. AUG. WOLFH

Sed age, quo melius statim totius caussae constitutio pateat, in-
seramus huic loco argumentum Orationis. In quo sic versabimur,
ut primum eas rationes, quas Leptines ipse, vel ii, qui ejus partes
sequerentur, videantur attulisse, deinde adversarias Oratoris nostri
brevi in conspectu ponamus. Non omnia enim persequemur, sed
libabimus res summas, quae maxime caussam faciunt, nec plane eo
ordine, quo apud Demosthenem leguntur, sed saepe ad arbitrium
nostrum mutato. Ceterum operae pretium faciet, qui, quo loco
quaeque ab illo prolata sint, diligenter spectarit, qua in re artis
plurimum reperiet. Sed jam prodeat (narn obliqua narratione uon
utemur⁷ perspicuitatis caussa) prodeat, inquam, ipsum celebre par,
contra positis argumentis certans. Primum Leptines ι

“ Videntur brevi tempore defuturi esse, qui liturgiis fungantur,
quandoquidem nimis multi, immunitate ornati, ab hac functione
et cura se subtrahunt.”

“ Jam munera fere ad inopes reciderunt, ditissimo quoque ea
defugiente. Quare lege opus est, quae inopi multitudini onus levet,
divites cogat opes suas in usum Reipubl. conferre.''

“ Neque enim decet privatos ex immunitatibus divitias quaerere,
quun] Respubl. in summa difficultate numaria sit.''

“ Sunt inter eos, quibus Populus hoc praemium impertiit, multi
parum eo digni, sive quod illud omnino praeter meritum accepe-
runt, sive quod acceptum vita et moribus dedecorant.'’

“ Quod quoniam saepe nobis extortum est fraude malisque arti-
bus, quo res certius caveatur in posterum, ita sanciri legem oportet,
ut sibi ipse Populus in perpetuum interdicat immunitatum datio—
nem, ac poenae proponantur, si qui petat.''

“Ignotum est hoc praemii genus Lacedaemoniis et Thebanis,
nec apud hos tamen non boni viri exstiterunt, deque patria
praeclare merentes. Neque opus omnino hac invitatione ad bene
de Republ. merendum esse, maximo est argumento, quod ne ipse
quidem Populus Athen. ejus olim usum habuit. Immo tum,
quum Respubl. maxime florebat civium studiis, praemia erant
tenuissin1a.”

“ Cetera, quae apud nos usitata sunt, statuas, victum Prytanei,
alia, integra et intacta reliqui rogatione mea, unum et minus illis
sustuli, immunitatem: ne quis mercedem virtuti a me detractam
calumnietur.”

“ Denique liturgiae illae, quarum immunitas esse solet, spectant
quodammodo ad sacra. Sacris autem muneribus quenquam va-
care, nefas est.’'

Plura ex his sane speciosa suut et apta ad persuadendum. Sed
Demosthenes opponit ea, quae vel nuda, omnique oratorio ornatu
detracto, hodie legentem sollicitare possint, ornata autem Populum

